-.Ρ-’ω

etus futuri sint, perspici initio nequeat, ac longo demum usn
et experientia, saepe etiam casu reperiatur. At si vulgus litte-
rarum praestantiam isto modulo metitur: qnod iam Thaleti phi-
losophiae auctori accidisse proditur, cui infructuosum sapientiae
studium exprobratum est, donec officinis oleariis conductis, quid
ex naturae cognitione lucelli possit percipi,¹ argumento sane
quam luculento comprobaret: hoc quidem facile feremus, neque
id quod iniquum est postulabimus, ut homines imperiti dere
sibi aliena accurate iudicent3 qnid autem dicemus, si qui eru·
ditonum nornen usurpant, si rerum publicarum praesides et re-
ctores, qui humanae naturae vires universas rerumque prope
omnium fines habere perspectos debent, de litteris tarn sordide
statuunt? Quibus nihil aptius, ut mihi videtur, proponi potest,
quam notissimum quidem illud, sed nihilomagis contemnendum
Archimedis mathematici exemplum. Etenim quum Eudoxus et
Archytas Pythagorei mechanicam mathematum demonstrandorurn
viam inissent, mechanicesque ipsius inchoassent fundamenta:
postquam indigne ferens Plato eos vituperavit, quod geometriam
a puris intellectus notionibus abductam ad corporeae naturae
rationes et illiberale opificium converterent, mechanica ars a
geometria ot philosophia seiuncta est, et militaribus disciplinis
addita: nec qui mathematicus haberi vellet, mechanicis inven-
tis vel utilissimis maximeque mirandis excellere posse arbitratus
est. Quapropter Archimedes, qui illa arte tantopere praestitit,
ut terram se movere posse diceret, si alia ipsi terra, in qua
consisteret, daretur, neque solum talia iactavit, sed in Syracu—
sarum oppugnatione Marccllum et copias validissimas machina·
rum tormentorumque vi quasi centimanus Briareus vel Typhoeus
ac supra humanas vires pollens profligavit3 tamen instrumentis
suis non multum tribuit, sed haec fere ludibundus egit, Hieroni
regi gratificaturus, qui eum rogaverat, ut scientiae documenta
ad plebis captum accommodata promeret: eaque liberalitate ct
animi magnificentia fuit, ut quibus rebus sapientiae non morta-
lis, sed prorsus divinae famam adeptus est, eas non sustineret
dignas habere, quas scriptis mandaret, sed in perspicua etele-
ganti theorematum explicatione laudern praecipuam et apud
posteros memoriam quaereret. Igitur non lupum, non gruem,
non scorpium, non ullam machinam tormentumve, sed sphaeram

eum cylindro tumulo insculpi iussit.
Sed postquam, quibus in rebus ea doctrinarum utilitas, ob

 

