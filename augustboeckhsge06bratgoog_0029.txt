5

nobilibus lectus sexaginta minimum anuos natis et probitate sin·
gulari praestantibus3 nec dignitas exstinguebatur niri cum vita.
Atque haec bonorum aequa divisio et imperium optimorum quam
vim habuerint, nemo ignorat. Quum enim constet iu civitatibus
veterum plurimas turbas atrei publicae vicissitudines natas esse
ex vhirnia opum inaequalitate, quam Pholeos Chalcedonius, Phi·
Iolaus Thebanus, et Plato iu proxima optimae civitate, quam
opere de legibus condidit, tollere sedulo studuerunt3 ac quum
aeque constet, popularem dominationem gliscente plebeculae
licentia facile declinare ad superbissimam aut vulgi aut unius
tyrannidem: eo valuerunt Dorica Spartanorum instituta, ut novis
rebus rarissimis perturbatores publica, neque ullius aute Ma·
chanidam et Nabin tyranni violentiam experta sit. Quod vero
senibus Spartani parebant, iisque magistratum perpetuum geren-
tibus, Aristotelis reprehensioni ansam praebuit ferendum hoc
dicentis, ubi probi sint et hene instituti: eosdem tamen negat
tales ab ipso legislatore habitos3 atque ut corporis, ita animi
quandam esse senectutem monet. Quod utut est, certe couten-
derim non melius prospici rei publicae firmitati potuisse, quam
hoc senectae habito honore. Quis enim antiquae rerum condi·
cionis tenacior quam senectus composita et moderata? quis no· .
varum rerum studiosior quam iuvenum acria calidaque ingenia
in rempublicam recens involantium? Et quanta senum sapien· “
tia? quanta rerum notitia? quae consilia? quanta gravitas?
quanta constantia? Igitur Spartani quum audaciam putarent
florentis aetatis esse, prudentiam senescentis, iuvenes viribus
corporis, pugna et· gladio excellere voluerunt, senibus, quae
ratione, sententia, animo administrantur, agenda arbitrati sunt:
ideoque summum reipublicae collegium, quod Athenienses Con-
silium appcllabant, Spartae Senatus et erat et dicebatur. Et
quemadmodum in familia summus honos patri familias hahetur,
ita Spartae, quam unam et indivisam familiam legislator efficere
studuit, maxima erat senum reverentia. Rem autem familiarem
et connubia quomodo instruxerint, pueros atque adolescentes
quibus artibus ad temperantiam, ad prudentiam, ad fortitudi-
nem, ad pietatem, ad legum obedientiam instituerint, enarrare
nolo peritis. Quid vero dicam, ut a mercatura, a negotiis ma·
ritimis, ab agricultura ceterisque operis illiberalibus retinuerit
eos legislator? Et negotiari quidem nec Romae Senatori licuit:
ct Thebis, qui ad rempublicam accedere vellent, decem anuis

 

